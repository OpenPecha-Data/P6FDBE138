又復有義 偈言若因緣法空 我今說此義何人有因緣 彼因緣無體

此偈明何義 汝不能解一切法空 不知空義何能咎我 如汝所言 汝語言空語無自體 無自體故不能遮法此法若是因緣生者 生故得言一切法空 得言一切皆無自體以何義故 知因緣牲法無自體 若法一切皆因緣生
則一切法 皆無自體法無自體則須因緣 若有自體何用因緣若離因生則無諸法 若因緣生則無自體 以無自體故得言空如是我語亦因緣生 若因生生則無自體 以無自體故得言空以一切法因緣生者自體皆空
如？瓶衣蕃等諸物 彼法各各自有因緣 世間薪草士所作器水蜜乳等 將來將去及舉掌等 又復寒熱風等障中諸受用法 因緣生故皆無自體如是如是我語因緣和合而生 如是得言無有自體 若無自體如是得言無自體成如是空語世間受用
是故汝言無自體故汝語亦空 則不能遮諸法自體 是義不然

