又復有義 偈言化入於化入 幻入於幻入如是遮所遮 其義亦如是

此偈明何義 甘化丈夫於異化入 見有去來種種所作而更遮之如幻丈夫於異幻入 見有去來種種所作而便遮之 能遮化入彼則是空若彼能遮化入是空 所遮化入則亦是空 若所遮空遮入亦空 能遮幻入彼則是空
若彼能遮空遮入亦空 所遮幻入則亦是空 若所遮空遮入亦空如是如是我語言空 如幻化空 如是空語 能遮一切諸法自體是故汝言 汝語空故 則不能遮一切諸法有自體者 汝彼語言則不相應若汝說言彼六種諍彼如是遮
如是我語非一切法 我語亦空諸法亦空 非一切法皆悉不空又復汝說偈言若語有自體 前所立宗壞如是則有過 應更說勝因此偈 我今答 偈言

