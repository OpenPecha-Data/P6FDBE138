言語無自體 所說亦無體我如是無過 不須說勝因

此偈明何義 我此語言 以因緣生非有自體 如前所說 自體不生故得言空如是得言此語言空餘一切法悉皆是空 如是空故我則無過若我說言此語不空餘一切法悉皆空者 我則有過 我不如是是故無過理實不得語言不空餘一切法皆悉是空
我以是故不說勝因 若語不空餘一切法皆悉空者 可說勝因是故汝言 汝諍論壞語則有過 應說勝因 是義不然又復汝說 偈言若謂如勿聲 是義則不然聲有能遮聲 無聲何能遮此偈
我今答 偈言

