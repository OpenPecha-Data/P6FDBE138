又復有義偈言若少有善法 不從因緣生善法若如是 無住梵行處

此偈明何義 若汝意謂 少有善法不因緣生 如是不善不善自體 無記無記自體 若當如是無住梵行何以故 汝若如是 是則捨離十二因緣 若當捨離十二因緣 是則捨見十二因緣若如是無十二因緣 則不得見十二因緣
如其不見十二因緣 不得見法世尊說言 若比丘見十二因緣 彼則見法若不見法不住梵行 若離如是十二因緣 則離苦集 十二因緣是苦集故若離苦集是則離苦 若無集候何處有苦若無苦者云何有滅若無苦滅當於何處修苦滅道若如是者無四聖諦
無四聖諦則亦無有聲聞道果見四聖諦如是則證聲聞道果 無聲聞果無住梵行

